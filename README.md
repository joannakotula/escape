# Escape Room w domu

Ten projekt ma ułatwić przygotowanie prostej, małej gry przypominającej Escape Room/Treasure Hunt. 
Pomysł opiera się na wykorzystaniu kodów QR zamiast różnego rodzaju kłódek. 
Po zeskanowaniu kodu otwiera się strona z obrazkiem zamkniętych drzwi i zagadką. 
Rozwiązanie zagadki włącza animację otwierania drzwi - wtedy wiadomo, że można otworzyć skrzynkę/szafkę/skrytkę itp.

## Zasady/rady dla gracza

Poniższe zasady są wspólne dla wszystkich gier tego typu. Warto je zawsze przedstawić przed grą, zwłaszcza początkującym graczom. Jako gospodarz możesz też dodać kilka zasad na temat miejsc do których nie należy zaglądać :wink:

1. Jeśli na jakiś drzwiach/skrytce itp znajduje się kod QR to nie można ich otworzyć przed rozwiązaniem zagadki. Traktujemy je jak zamknięte na kłódkę.
1. Podpowiedzi do zagadek są oznaczone symbolem gry - tak, żeby nie pomylić ich z wystrojem pokoju.

## Rady dla gospodarza gry

Czyli rady dla osoby rozstawiającej grę w pokoju.

1. Warto wyraźnie oznaczyć elementy, których nie należy ruszać, aby uniknąć ciągłego zwracania uwagi :wink:
1. Jednocześnie warto oznaczyć elementy, które biorą udział w grze. Wtedy, już po ich znalezieniu, gracze nie dopytują się czy to element zabawy. W poniższych grach większość elementów do druku jest już oznaczona.

# Gotowe scenariusze

Przygotowanie poniższych scenariuszy w domu nie wymaga żadnej wiedzy technicznej. Wszystkie materiały są dostępne do druku. Kody QR kierują do zagadek opublikowanych na tej stronie.

## [Bag End](bag-end/)

Pokój w klimacie "Hobbita" J. R. R. Tolkiena. Gracz, wcielający się w Gandalfa, otrzymuje list od Bilba, w którym ten zaprasza go do siebie pisząc coś o ciekawym _urządzeniu_. Na miejscu okazuje się, że Bilba nie ma, a gracz musi odnaleźć ów przedmiot sam.

[Więcej...](bag-end/)

## [Dresden](dresden/)

Pokój na podstawie serii "[Akta Harry'ego Dresdena](https://lubimyczytac.pl/cykl/522/akta-harry-ego-dresdena)" Jima Butchera. Gracz zostaje włamywaczem wynajętym do wykradzenia z domu maga 
Harrego Dresdena, pewnego Artefaktu. Od zleceniodawcy dostaje amulet w kształcie pentagramu, który ma mu pomóc dostać się do środka. 
Wewnątrz jednak jest już zdany tylko na siebie.

[Więcej...](dresden/)

# Linki

* [Jak zrobić Escape Room w domu lub w pracy](https://lockandescape.pl/jak-zrobic-er-w-domu-lub-w-pracy/)

# Wykorzystane utwory

## Biblioteki/fragmenty kodu

* [Animacja otwierania drzwi](https://codepen.io/eyedoubleyou/pen/XWWEyWQ)
* [Drag and drop](https://github.com/gardiner/draganddrop)
* [jQuery](https://jquery.com/)

Komentarze na tej stronie działają dzieki pluginowi [Giscus](https://giscus.app/pl) przy wykorzystaniu tej [instrukcji](https://gist.github.com/mwt/7b747b45d5e28e7a943490d7a3b8a4ff) do podobnego plugina.
