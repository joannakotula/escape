---
category: dyi
excerpt: |
    Prosty labirynt na magnes to jedna z najbardziej klasycznych zagadek w Escape Room. 
    Świetnie nadaje się do ukrycia drobnej wskazówki - na przykład w pojemniku z jajka niespodzianki.
---

# Labirynt na magnes

Prosty labirynt na magnes to jedna z najbardziej klasycznych zagadek w Escape Room. 
Świetnie nadaje się do ukrycia drobnej wskazówki - na przykład w pojemniku z jajka niespodzianki.

Poniższa instrukcja to tylko jeden z wielu możliwych sposobów utworzenia labiryntu

## Potrzebne materiały

Do przygotowania labiryntu będą potrzebne:

1. Karton z płaskim dnem (świetnie sprawdzają się kartonowe skrzynki po warzywach)
2. Nożyk
3. Linijka, najlepiej długa (lub zwykła i coś długiego i prostego do rysowania i wycinania prostej linii)
4. Coś do pisania

[![Potrzebne materiały](/assets/images/labirynth/labirynth-diy-1.jpg)](/assets/images/labirynth/labirynth-diy-1.jpg)

## Kroki

1. Ustal głębokość labiryntu. 
    * Zależy ona głównie od przedmiotu, który będzie w nim schowany.
    * Powinna być wystarczająco duża żeby się zmieścił z jakimś zapasem.
    * Powinna być wystarczająco mała, żeby przedmiot w środku zawsze był w zasięgu magnesu.
    W przypadku tego labiryntu, w którym użyłam pojemnika z jajka niespodzianki, głębokość labiryntu wynosiła 6 cm.
2. Zaznacz na każdym boku, w którym miejscu trzeba będzie uciąć.
3. Za pomocą nożyka i długiej linijki odetnij boki
    [![Wycięte długie boki](/assets/images/labirynth/labirynth-diy-2.jpg)](/assets/images/labirynth/labirynth-diy-2.jpg)
    [![Wnętrze](/assets/images/labirynth/labirynth-diy-3.jpg)](/assets/images/labirynth/labirynth-diy-3.jpg)
    Na powyższych obrazkach są wycięte tylko dłuższe boki, ale krótsze też zostały wycięte. Przy czym jeden tylko nacięłam i odgięłam na zewnątrz, żeby łatwiej było go umocować.
4. Przygotuj ścieżki:
    1. Z uciętych fragmentów kartonu wytnij paski o szerokości o ok. 0,5 cm większej niż głębokość labiryntu.
    2. Wytnij w pasku otwór/otwory na przejście.
    3. Wytnij w dnie kartonu otwory na grubość paska. W te otwory włożysz pasek.
    4. Wytnij w pasku cienkie fragmenty tak aby uzyskać wypustki pasujące do otworów z punktu wyżej.
        [![Przygotowanie ścieżek](/assets/images/labirynth/labirynth-diy-4.jpg)](/assets/images/labirynth/labirynth-diy-4.jpg)
    5. Włóż pasek w otwory
    6. Powtórz punkty 3-5 dla każdego paska
    [![Gotowe wnętrze](/assets/images/labirynth/labirynth-diy-5.jpg)](/assets/images/labirynth/labirynth-diy-5.jpg)
5. Naklej coś na przednią stronę labiryntu. Warto by był tam rysunek sugerujący na przykład gdzie szukać magnesu.


[![Labirynt na miejscu](/assets/images/labirynth/labirynth-position.jpg)](/assets/images/labirynth/labirynth-position.jpg)
